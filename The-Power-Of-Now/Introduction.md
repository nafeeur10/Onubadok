**বইটির উদ্ভব/উৎপত্তি **

অমার খুব সামান্য অতীত আছে আর খুব কমই এটা সম্পর্কে চিন্তা করি। যাইহোক,আমি আপনাকে সংক্ষেপে বলতে চাই কিভাবে আমি একজন আধ্যাত্মিক শিক্ষক হয়েছি এবং কিভাবে এই বইটি এসেছে।

আমার ৩০ বছর বয়স পর্যন্ত আমি বিক্ষিপ্তভাবে টানা দুশ্চিন্তাগ্রস্ত ও সুইসাইডাল ডিপ্রেশনের অবস্থায় ছিলাম। এখন মনে হয়, আমি হয়তো কিছু অতীত জীবনের কথা বলছি অথবা অন্য কারো জীবন নিয়ে বলছি।

আমার ২৯ তম জন্মদিনের খুব বেশি দিন পরে নয় এক রাতে, আমি চরম আতঙ্কের অনুভূতি নিয়ে ভোররাতে জেগে উঠি।  আমি আগেও অনেকবার এমন অনুভূতি নিয়ে জেগেছি, কিন্তু এবার সবচেয়ে তীব্র ছিল। রাতের নীরবতা, অন্ধকার ঘরে আসবাবপত্রের অস্পষ্ট রূপরেখা, দূরের ট্রেনের আওয়াজ - সবকিছুকে এত বিজাতীয়, প্রতিকূল এবং এতটাই অর্থহীন মনে হয়েছিল যে এটি আমার মধ্যে দুনিয়ার প্রতি গভীর ঘৃণা তৈরি করেছিল।আমার নিজের অস্তিত্ব ছিলো সব থেকে ঘৃণ্য জিনিস.এই দুঃখের বোঝা নিয়ে বেঁচে থাকার কি লাভ ছিল? কেন এই অবিরাম সংগ্রাম চালিয়ে যেতে হবে?  আমি অনুভব করতে পারছিলাম যে,বিনাশ এবং অস্তিত্বহীনতার জন্য একটি গভীর আকাঙ্ক্ষা ই এখন বেঁচে থাকার সহজাত ইচ্ছার চেয়ে অনেক বেশি শক্তিশালী হয়ে উঠছে।

"আমি আর নিজেকে নিয়ে থাকতে পারব না।" এই ভাবনাই আমার মনে বার বার বারবার ঘুরপাক খাচ্ছিল। তারপর হঠাৎ করেই বুঝতে পারলাম এটা কী ধরনের অদ্ভুত ভাবনা।"আমি কি একজন নাকি দুজন? আমি যদি নিজের সাথে থাকতে না পারি, তবে অবশ্যই আমার মধ্যে দুজন থাকতে হবে। ধরি X এবং 'নিজে' যার সাথে X থাকতে পারবে না।" আমি ভাবছিলাম এদের যেকোনো একজন রিয়েল।

এই অদ্ভুত উপলব্ধিতে আমি এতটাই স্তব্ধ হয়ে গেলাম যে আমার মন থমকে গেল।আমি সম্পূর্ণ সচেতন ছিলাম, কিন্তু আর কোন চিন্তা ছিল না।তারপর আমি ঘূর্ণি শক্তির মাঝে টানা অনুভব করলাম.এটি প্রথমে একটি ধীর গতি ছিল এবং তারপর ত্বরান্বিত হয়েছিল।আমি তীব্র ভয়ে আঁকড়ে ধরলাম,আমার শরীর কাঁপতে শুরু করল। শুনেছিলাম,আমি "কোনো প্রতিরোধ করি না" যেন বুকের ভেতর কথা বলা হচ্ছে।আমি অনুভব করতে পারি নিজেকে একটি শূন্যতার মধ্যে ফেলা হচ্ছে।মনে হল যেন শূন্যতা বাইরের নয় নিজের ভিতরেই।হঠাৎ আর কোন ভয় পাচ্ছিলাম না,আর আমি নিজেকে সেই শূন্যতায় পড়তে দিয়েছিলাম।এর পর যা ঘটেছিল তা আমার মনে নেই।
